FreeOTP Plus es va bifurcar de FreeOTP de RedHat amb la mateixa funcionalitat i les millores següents:

* Exporta la configuració a Google Drive o a altres proveïdors de documents
* Importa la configuració de Google Drive o d'altres proveïdors de documents
* Moltes millores d'estabilitat
* Admet els permisos d'Android 6.0.
* Interfície d'usuari millorada amb «material design» i opció de tema fosc
* Barra de cerca d'entrades OTP
* Proporciona més detalls dels serveis d'OTP per a una millor interoperabilitat amb altres aplicacions
* Utilitza maquinari de càmera modern per escanejar codis QR més ràpidament
* Opció per requerir l'autenticació biomètrica o PIN per iniciar l'aplicació
* Mètodes heurístics fora de línia per obtenir icones dels serveis d'OTP de més de 250 llocs web.
* Més configuracions per personalitzar la funcionalitat de l'aplicació

FreeOTP és una aplicació d'autenticació de dos factors (2FA) per a sistemes que utilitzen protocols de contrasenyes d'un sol ús (OTP, «one-time passwords»).
Entrades OTP es poden afegir fàcilment escanejant un codi QR o introduint manualment la seva configuració.

FreeOTP implementa estàndards oberts. Això vol dir que no cal cap component propietari del costat del servidor:
utilitza qualsevol component del servidor que implementi aquests estàndards, per exemple FreeIPA, que utilitza TOTP.
Qualsevol implementació que compleixi els estàndards funcionarà.
Actualment, FreeOTP ofereix implementacions de HOTP (RFC 4226) i TOTP (RFC 6238).
